# Introductie

In 2020 moeten ziekenhuizen op een gestandaardiseerde manier veilige informatie digitaal kunnen uitwisselen. Momenteel heeft een beperkt aantal ziekenhuizen al de eerste stappen gezet om informatie digitaal beschikbaar te maken \[[1](/referenties.md)\]. Deze ziekenhuizen doen dit niet op dezelfde manier en gebruiken ook niet dezelfde of geen standaarden. Hiervoor heeft de Nederlandse Vereniging van Ziekenhuizen het Versnellingsprogramma Informatie-uitwisseling Patiënt en Professional (VIPP) geïntroduceerd \[[2](/referenties.md)\]. Het VIPP moet zorgen dat patiënten toegang kunnen krijgen tot hun eigen medische gegevens, dit kan met behulp van een Persoonlijke Gezondheidsomgeving (PGO). De PGO is ontwikkeld vanuit één aspect van de gezondheid en niet vanuit het perspectief van de persoon. De PGO is een digitale omgeving die patiënten in staat stelt om al zijn relevante medische gegevens overzichtelijk en veilig in te zien \[[3](/referenties.md)\]. Deze gegevens kunnen zij met eigen gegevens aanvullen en delen met wie de patiënt dat wil. De zorgverlener kan aan de hand van deze gegevens gerichter en doelmatiger zorg verlenen, de zorgverlener is niet verplicht om de PGO te raadplegen \[[3](/referenties.md)\]. Voor een duidelijk overzicht over de gezondheid van de patiënt zijn gegevens nodig vanuit alle zorgverleners waarmee de patiënt te maken heeft. Zorgverleners moeten hierdoor gegevens digitaal beschikbaar maken, een probleem hierbij is de interoperabiliteit tussen deze verschillende gegevens. Dit komt door tekortkomingen aan standaarden en afspraken over hoe medische gegevens vanuit verschillende bronnen uitwisselbaar worden gemaakt \[[3](/referenties.md)\]. Om dit probleem op te lossen moeten afspraken worden gemaakt voor het vastleggen van relevante gezondheidsgegevens. Hierbij wordt gebruik gemaakt van bekende standaarden zoals de Basisgegegevensset Zorg (BgZ) en Fast Healthcare Interoperability Resources (FHIR). De Basisgegevensset Zorg (BgZ) beschrijft aan de hand van zorginformatiebouwstenen (zib) hoe gegevens over de patiënt moeten worden geregistreerd. Een zib beschrijft nauwkeurig wat tijdens het zorgproces over de patiënt kan of moet worden geregistreerd \[[4](/referenties.md)\]. FHIR maakt gebruik van zib’s vergelijkbare resources \[[5](/referenties.md)\].Aan de hand van afspraken worden uitwisselingsformaten gerealiseerd die bestaan uit gestandaardiseerde documenten \[[3](/referenties.md)\]. Een voorbeeld hiervan is het Detailed Clinical Model (DCM), dit is een methodologie voor het structureren van medische gegevens. De DCM is een informatiemodel voor het beschrijven van een of meer klinische concepten in een gestandaardiseerde en herbruikbare wijze \[[6-16](/referenties.md)\]. De uitwisselingsformaten zullen uitmaken van een gegevenscatalogus en moeten ondersteund worden door gegevensdiensten van de verschillende zorgverleners. In de loop van de tijd zullen meerdere versies van uitwisselingsformaten worden vrijgegeven doordat deze nu nog in ontwikkeling zijn.
Daarnaast zijn de huidige standaarden nog niet voldoende uitgewerkt om in gebruik te nemen. Een voorbeeld hiervan zijn de medicatiegegevens van de patiënt, doordat deze nog niet zijn uitgewerkt zijn deze gegevens moeilijk uitwisselbaar. Dit is een van de redenen dat het VIPP is ontwikkeld. Bovendien zijn bestaande standaarden nog niet met elkaar uitwisselbaar doordat deze uit verschillend perspectief zijn ontworpen \[[17](/referenties.md)\]. Om die reden moet gebruik worden gemaakt van deze bestaande standaarden in plaats van het ontwikkelen van een nieuwe standaard. Naar aanleiding hiervan wordt in dit onderzoek onderzocht hoe een basisgegevensset kan worden gerealiseerd die gebaseer is op zib’s en de uitgangspunten van het VIPP. Hierbij wordt gekeken naar het domein bewegingszorg.

