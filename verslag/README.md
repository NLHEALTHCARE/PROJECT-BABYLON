# Inleiding

De definitie gezondheid betekent volgens Huber: 'Het vermogen om je aan te passen en je eigen regie te voeren in het licht van sociale fysieken en emotionele uitdagingen van het leven' \[[1](/referenties.md)\]. De nieuwe uitdaging in deze definitie zijn de ICT-ontwikkelingen en dan met name eHealth. Met eHealth kan de patiënt eigen regie voeren op zijn gezondheid en om dit te bereiken is toegang nodig tot hun medische gegevens. Om toegang te krijgen tot deze gegevens is informatie-uitwisseling nodig, maar deze informatie-uitwisseling verloopt niet goed door verschillende standaarden \[[2](/referenties.md)\].

Op vier Oktober heeft de Eerste Kamer een akkoord gegeven voor het wetvoorstel over de uitwisseling van patiëntengegevens waardoor ziekenhuizen nu de mogelijkheid hebben om informatie over de patiënt uit te wisselen \[[3](/referenties.md)\]. Naar aanleiding van het wetvoorstel over de informatie-uitwisseling heeft de Nederlandse Vereniging van Ziekenhuizen \(NVZ\) het Versnellingsprogramma Informatie-uitwisseling Patiënt en Professional \(VIPP\) geïntroduceerd om ziekenhuizen te helpen met de informatie-uitwisseling tussen behandelaars en behandelaar en patiënt \[[4](/referenties.md)\]. Hierdoor kan de patiënt toegang krijgen tot hun medische gegevens. Om het probleem van verschillende standaarden deels op te lossen kan gebruikt worden gemaakt van een Detailed Clinical Model, in Nederland is dit de Basisgegevensset Zorg \(BgZ\) \[[2](/referenties.md)\]. Deze standaard is ontwikkeld binnen het programma Registratie aan de bron en wordt door het VIPP gebruikt \[[5](/referenties.md)\]. De BgZ beschrijft hoe aan de hand van Zorginformatiebouwstenen gegevens over de patiënt worden geregistreerd. Een Zorginformatiebouwsteen \(ZIB\) beschrijft nauwkeurig wat tijdens een zorgproces over de patiënt kan of moet worden geregistreerd \[[6](/referenties.md)\]. Deze standaard is ontwikkeld vanwege de verschillende elektronische patiëntendossiers \(EPD\) in de ziekenhuizen. 

Voor de informatie-uitwisseling tussen de verschillende EPD’s bestaan ook andere standaarden, zoals HL7 FHIR en ISO-standaarden. FHIR staat voor Fast Health Interoperability Resources. Het is een internationale standaard, waarin gebruikt wordt gebruikt gemaakt van met ZIB’s vergelijkbare “resources” \[[7](/referenties.md)\]. Voor de ISO-standaarden wordt in dit onderzoek gekeken naar de ISO/EN-standaarden, dit zijn standaarden van de European Norm \(EN\) die een bestaande ISO-standaard hebben overgenomen van de International Organization for Standardization \(ISO\) \[[8](/referenties.md)\]. Het gaat hier om de EHRCom \(EN-ISO 136060\), HISA \(EN-ISO 12967\) en Contsys \(EN-ISO 13940\) standaarden. De BgZ, FHIR en ISO/EN standaarden sluiten niet goed op elkaar aan doordat deze vanuit verschillend perspectief en door verschillende organisaties ontwikkeld zijn, waardoor informatie-uitwisseling niet goed verloopt \[[9](/referenties.md)\]. In dit onderzoek wordt onderzocht hoe een complete basisgegevensset gebaseerd op ZIB’s kan worden gerealiseerd. We richten ons hierbij op het domein bewegingszorg.

