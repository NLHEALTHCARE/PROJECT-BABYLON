# Inleiding

In Nederland heeft een op vier ziekenhuizen een patiëntenportaal, dit betekent dat patiënten bij hun eigen ziekenhuis hun eigen medische gegevens online kunnen inzien \[[1](/referenties.md)\]. Dit aantal zal nog meer gaan stijgen door de introductie van het Versnellingsprogramma Informatie-uitwisseling Patiënt en Professional (VIPP) dat geïntroduceerd is door de Nederlandse Vereniging van Ziekenhuizen (NVZ) \[[2](/referenties.md)\]. Het VIPP moet zorgen dat patiënten meer toegang kunnen krijgen tot hun eigen medische gegevens, zoals medicatiegegevens, labonderzoekuitslagen of andere onderzoekuitslagen \[[3](/referenties.md)\]. De uitwisseling van deze medische gegevens wordt ook wel health information exchange (HIE) genoemd, echter verloopt deze gegevensuitwisseling nog niet goed doordat niet alle ziekenhuizen hetzelfde elektronisch patiëntendossier (EPD) gebruiken \[[4](/referenties.md)\]. Een oplossing hiervoor is het gebruik van een zogeheten Detailed Clinical Model (DCM), dit is een methodologie voor het structureren van medische informatie. De DCM is een informatiemodel voor het beschrijven van een of meer klinische concepten in een gestandaardiseerde en herbruikbare wijze \[[5-15](/referenties.md)\]. De DCM in Nederland is de Basisgegevensset Zorg (BgZ) die aan de hand van zorginformatiebouwstenen (zib) beschrijft hoe gegevens over de patiënt moeten worden geregistreerd. Een zib beschrijft nauwkeurig wat tijdens het zorgproces over de patiënt kan of moet worden geregistreerd \[[16](/referenties.md)\]. Daarnaast bestaat een internationale DCM de Fast Healthcare Interoperability Resources (FHIR). FHIR maakt gebruikt van zib’s vergelijkbare resources \[[17](/referenties.md)\]. Ondanks dat deze twee DCM’s bestaan zal HIE nog steeds een probleem zijn. FHIR en zib’s sluiten niet goed op elkaar aan, doordat beide vanuit verschillende perspectief en door verschillende organisaties zijn ontwikkeld \[[18](/referenties.md)\]. In dit onderzoek wordt onderzocht hoe een complete basisgegevensset gebaseerd op zib’s en de uitgangspunten van het VIPP kan worden gerealiseerd. We richten ons hierbij op het domein bewegingszorg.

